# eMule #

*	Автори: Noelia, Chris, Alberto.
*	Съвместимост с NVDA: от 2019.3 и по-нови
*	Изтегляне на [стабилна версия][1]
*	Изтегляне на [тестова версия][3]
*	Изтегляне на [версия, съвместима с NVDA 2017.3][4]

Тази добавка допринася за подобряване на достъпността на eMule с NVDA.  Също
така предоставя някои допълнителни клавишни команди за придвижване между
различни прозорци и дава полезна информация за eMule.

Базирана е на добавката eMuleNVDASupport, разработена от същия
автор. Препоръчваме ви да премахнете старата добавка и да използвате тази,
тъй като и двете предоставят сходни клавишни команди и възможности.

Тествана е на [eMule][2] 0.50a.

## Клавишни команди: ##

*	control+shift+h: Премества фокуса и мишката до главната лента с менюта.
*	control+shift+t: Прочита текущия прозорец.
*	control+shift+n: Премества фокуса до полето Име на прозореца за търсене.
*	control+shift+p: Премества фокуса и мишката до списъка с параметри на
  търсенето или полето за писане на всяка опция в прозореца за търсене.
*	control+shift+b: Премества фокуса в списъка в текущия прозорец. Може да се
  използва например в прозореца за търсене, изтеглянията в прозореца за
  прехвърляния, и т.н.
*	control+shift+o: Премества фокуса в нередактируемите текстови полета в
  текущия прозорец. Например - получените в IRC съобщения , наличните
  сървъри, и т.н.
*	Control+NVDA+F: Отваря диалог за търсене, ако каретката се намира в поле
  за писане само за четене.
*	control+shift+l: Премества фокуса и мишката до заглавията на колоните в
  текущия списък.
*	control+shift+q: Прочита първия обект в лентата на състоянието; предоставя
  информация за скорошната активност.
*	control+shift+w: Прочита втория обект в лентата на състоянието; съдържа
  информация за файлове и потребители на текущия сървър.
*	control+shift+e: Прочита третия обект в лентата на състоянието; полезна,
  ако искате да разберете скоростта на качване/сваляне.
*	control+shift+r: Прочита четвъртия обект в лентата на състоянието;
  докладва при свързване към eD2K и Kad мрежи.

## Управление на колоните. ##

Когато сте в списък, можете да премествате каретката между редовете и
колоните като използвате alt+control+ стрелките.  В тази добавка са налични
и следните клавишни команди:

*	nvda+control+1-0: Прочита първите 10 колони.
*	nvda+shift+1-0: Прочита колоните с поредност от 11 до 20.
*	nvda+shift+C: Копира съдържанието на последно прочетената колона в
  клипборда.

## Промени във версия 4.0 ##
*	Изисква се NVDA 2019.3 или по-нова версия.

## Промени във версия 3.0 ##
*	 За търсене на текст в нередактируемите текстови полета, може да се
   използва диалоговият прозорец за търсене, извикван с NVDA+Control+F.

## Промени във версия 2.0 ##
*	 Помощта за добавката е достъпна от мениджъра на добавките.

## Промени във версия 1.2 ##
*	 При придвижване в съобщенията в IRC маркираният текст вече се съобщава
   правилно.
*	 Клавишната комбинация за преместване на фокуса в списъка с резултатите от
   търсенето бе подобрена, с цел с нея да може да се премества фокусът до
   всеки един списък, наличен в текущия прозорец.
*	 Командата за фокусиране на IRC съобщенията бе подобрена, с цел с нея да
   се премества фокусът във всяко едно нередактируемо текстово поле,
   правейки възможно преглеждането на информацията за свързването в
   прозореца със сървърите.
*	 При преместването на мишката и фокуса до лентата с инструментите в някои
   случаи това беше съобщавано два пъти. Това бе поправено.

## Промени във версия 1.1 ##
*	 Отстранен е проблем с елемента eMule от подменю Помощ от менюто на NVDA,
   когато името на домашната папка на потребителя съдържа букви, различни от
   латиница.
*	 Клавишите за управление на добавката вече могат да бъдат преназначавани с
   използване на диалога Жестове на въвеждане на NVDA.

## Промени във версия 1.0 ##
*	 Първоначално издание.


[[!tag dev stable]]

[1]: https://addons.nvda-project.org/files/get.php?file=em

[2]: https://www.emule-project.net

[3]: https://addons.nvda-project.org/files/get.php?file=em-dev
